<!--Hoofdstuk 3 INLEIDING IMWA-KW-->
<h1>Informatiemodel Water</h1>
<section id="IMWA-kwc">
<h2>Informatiemodel Water Kunstwerken & Constructies</h2>
  <p>De Aquo-standaard (Aquo) is de Nederlandse standaard voor het uitwisselen van gegevens binnen de watersector. Het bijbehorende informatiemodel Water (IMWA) beschrijft daarvoor alle relevante objecten, de onderlinge relaties en attributen. Omdat IMWA een omvangrijk model is, is het voor de overzichtelijkheid onderverdeeld in een paar onderdelen.</p>
  <p>Kunstwerken & Constructies is een onderdeel van het Informatiemodel Water (IMWA). Dit onderdeel van IMWA beschrijft de fysieke objecten in de werkelijkheid en de bijbehorende fysieke eigenschappen. Oftewel, dit onderdeel beschrijft de werkelijke kunstwerken en constructies die zichtbaar en tastbaar zijn in het landschap met de specifiek bijbehorende  specifieke, uiterlijke kenmerken zoals bijvoorbeeld het type en de afmeting.</p>
  <p>Uiteraard is er meer informatie relevant om vast te leggen over een kunstwerk of constructie, bijvoorbeeld welke functie(s) het object heeft, wie de beheerder is of wat de toestandsbeoordeling is van het object. Dit zijn echter geen fysieke eigenschappen en daarom niet opgenomen in dit onderdeel van IMWA. Dit type informatie is vastgelegd in de andere onderdelen van IMWA zoals ‘Basis’, ‘Watersysteem’, ‘Waterveiligheid’ of ‘Monitoring’. Het onderdeel Kunstwerken & Constructies is in relatie dan ook nauw verbonden met de andere onderdelen van IMWA.</p>
  <p>Door deze nauwe relatie van een kunstwerk of constructie met andere onderdelen van IMWA kan er iets worden gezegd over een object binnen een bepaalde context en heeft deze ook een rol en functie binnen deze context. Een voorbeeld hiervan is dat een sluis een waterkerende functie heeft en daarmee dus de rol waterkering kan vervullen binnen bijvoorbeeld de context van waterveiligheid. </p>
  <p>Kunstwerken & Constructies heeft, naast de fysieke objecten en diens eigenschappen, ook betrekking op de elementen waaruit een kunstwerk of constructie kan bestaan. Hierdoor richt Kunstwerken & Constructies zich dus ook op de decompositie van kunstwerken en constructies. Er is voor gekozen om de decomposities van de kunstwerken en constructies te beperken tot onderdelen die van belang zijn voor de werking en beoordeling van een kunstwerk of constructie, zoals bijvoorbeeld een afsluitmiddel en bekledingsconstructie. Er is niet gekozen voor een verdere decompositie, zoals bijvoorbeeld schroeven en scharnieren, omdat dit ook binnen andere standaarden zoals de NEN2767-4 wordt vastgelegd.</p>
  </section> 


</section>
